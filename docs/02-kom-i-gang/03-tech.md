# Teknologien bak SKIP

![Oversikt over teknologier brukt i SKIP gjengitt under](images/plattform_core.jpg)

SKIP er basert på en moderne teknologiplattform bygget rundt Google Cloud,
GitOps-prinsipper og innebygget sikkerhet.

Med Kubernetes i hjertet av plattformen automatiserer SKIP orkestreringen av
containeriserte applikasjoner og sikrer sømløs distribusjon, oppdatering og
skalerbarhet. Google Clouds rike økosystem gir tilgang til en rekke tjenester
for å administrere og beskytte data og applikasjoner på en god måte.

Argo CD gir gjennomgående innsyn og oppdateringshåndtering for
Kubernetes-applikasjoner, mens Skiperator gir finjustert kontroll over
applikasjonsstyring og konfigurasjon. Med Grafana kan du overvåke ytelsen og
helsen til dine tjenester i sanntid, slik at du kan identifisere og håndtere
eventuelle problemer raskt og effektivt.

Utstrakt bruk av GitHub gjør det lett å dele kode med andre, både internt og
eksternt. Byggeløyper i form av GitHub Actions er fleksible og raske å komme
i gang med. I tillegg har man tilgang til GitHub Advanced Security for tilgang
til blant annet sikkerhetsscanning og sårbarhetsrapporter.

Med SKIP er det lett for utviklere å utforske mulighetene innen moderne
skyinfrastruktur. Vi på SKIP-teamet hjelper deg med å raskt implementere,
administrere og optimalisere skybaserte tjenester, og holde tritt med det stadig
skiftende teknologiske landskapet. Velkommen ombord til SKIP!
