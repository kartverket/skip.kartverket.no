---
sidebar_position: 2
---

# Dashboards

Grafana har mange visualiseringsmuligheter i dashboards. I dashboards kan du kombinerre data fra ulike datakilder (f.eks. både logger og metrikker, eller logger fra ulike miljøer), visualisere med over 20 ulike innebygde [visualiseringstyper](https://grafana.com/docs/grafana/latest/panels-visualizations/visualizations/) og ha dynamiske visualiseringer med variabler.


## Rask intro til dashboards

Det er ofte enklere å eksperimentere raskt med data og lage gode spørringer i [Explore](https://monitoring.kartverket.cloud/explore). Herfra kan du fra "Add"-menyen øverst til høyre trykke "Add to dashboard" og deretter gjøre visualiseringen bedre derfra.

!["Add to dashboard"-button](./images/add-to-dashboard.png)

På dashboardet kan du klikke på de tre prikkene øverst til høyre på et panel, og velge "Edit".

![Edit panel](./images/edit-panel.png)

Her kan du velge visualiseringstype oppe til høyre:

![Visualiseringstyper](./images/visualization-types.png)

De ulike visualiseringstypene har ulike muligheter for tilpasning. De viktigste visualiseringstypene er [time series](https://grafana.com/docs/grafana/latest/panels-visualizations/visualizations/time-series/), [heatmap](https://grafana.com/docs/grafana/latest/panels-visualizations/visualizations/heatmap/), [logs](https://grafana.com/docs/grafana/latest/panels-visualizations/visualizations/logs/), [stat](https://grafana.com/docs/grafana/latest/panels-visualizations/visualizations/stat/) og [table](https://grafana.com/docs/grafana/latest/panels-visualizations/visualizations/table/).

## Dynamiske dashboards med variabler

Variabler kan brukes for å dynamisk velge miljø, namespace eller applikasjon. På denne måten kan dashboards brukes på tvers av team eller miljøer.

Legg til egne variabler ved å trykke på "Settings" oppe til høyre, deretter "Variables". 

Det viktigste variabeltypene er "Data source" og "Query". Førstnevnte lar deg velge ulike datakilder av samme type dynamisk. "Query" kan brukes for å f.eks. velge namespace.

### Eksempel med variabler

Her er fremgangsmåten for å lage en datasource variabel, `metrics`, og en query-variabel `namespace`.

Først data source-variabelen `metrics`:


1. Lag en ny variabel, med type "Datasource". Gi den navnet `metrics`.

2. Under "Data source options", velg "Type" Prometheus.

    * Helt nederst kommer det et preview av verdier, og her er det flere datakilder enn ønskelig. Dette kan fikses.

3. Under "Intance name filter", legg inn regex-en `/Mimir-.*(dev|prod|atgcp1)/`, som gir datakilder for både sky og on-prem clustre. Trykk "Run Query" helt nederst.

4. Sørg for at alle "Selection options" ikke er valgt, og trykk "Back to list".

Deretter `namespace`-variabelen:

1. Lag en ny variabel, med type "Query" og gi den navnet `namespace`.

2. Under "Query options" velg datasource `${metrics}`. Vi kan nå gjøre spørringer mot den datakilden som er valgt av `metrics`-variabelen.

3. Velg "Query type" "Label values".

4. I boksene som dukker opp, velg "Label" `namespace` og "Metric" `up`. Trykk deretter på run query.

    * Dette gir ganske mange verdier. Som produktteam vil alle namespaces ofte ha samme prefiks, eks. `matrikkel-`, `norgeskart-` eller annet. Vi kan igjen filtere ved hjelp av regex.

5. I "Regex"-feltet, bruk regex `/mittprefiks-.*/`. Har du flere prefiks, kan du bruke `/(prefiks1|prefiks2|prefiks3)-.*/`. Deretter trykk på "Run Query" og verifiser at du får opp namespace-navnene du forventer.

6. "Selection options" er her mer relevant, tenk over følgende:

    * Dersom du ønsker å vise ting på tvers av namespaces, velg "Multi-value". Dette er nyttig i noen tilfeller, men krever at du håndterer det i spørringene i dashboard-panelene.
    * Dersom du ønsker å la bruker skrive inn egne verdier, velg "custom values" (dette er ofte ikke relevant for namespace).
    * Dersom du vil la bruker velge alle namespaces, eller har en spesiell verdi for alle kan du velge denne. Dette krever også at spørringene håndterer det, tilsvarende "multi-value".

7. Når du er ferdig, trykk "Back to list" nederst for å lage flere variable, eller "Save dashboard" oppe til høyre for å lagre endringene.

Nå kan variablene brukes i dashboard-panelene:

1. Velg "Data source" `${metrics}`, og bruk `$namespace`-variabelen i spørringene.

![Panel som bruker variabler](./images/panel-variables.png)

📚 Se også [Grafanas dokumentasjon om variabler](https://grafana.com/docs/grafana/latest/dashboards/variables/)

## Dashboards som kode

Det er mulig å lage dashboards som kode, enten egenlaget eller hentet fra eksterne kilder, som f.eks. [Grafanas dashboardside](https://grafana.com/grafana/dashboards/). Du kan se eksempler på dette i [skip-dashboards](https://github.com/kartverket/skip-dashboards).

Dashboards om lages som kode bør ikke endres i GUI-et. For å eksperimentere med slike dashboards anbefaler vi å lage en kopi av dashboardet, eksperimentere og deretter gjøre tilsvarende endringer i kode-repoet. Dette kan gjøres f.eks. ved å trykke "Export > Export as JSON" oppe til høyre i dashboard UI-et.

## Andre ressurser

Det er mange måter å lage dashboards på, og det finnes gode artikler på det:

* 📚 [Enkel introduksjon fra Grafana for å lage dashboards](https://grafana.com/docs/grafana/latest/dashboards/build-dashboards/create-dashboard/)
* 📚 [Grafanas egne "best practices" for å lage dashboards](https://grafana.com/docs/grafana/latest/dashboards/build-dashboards/best-practices/)
* 📚 [The Four Golden Signals](https://sre.google/sre-book/monitoring-distributed-systems/#xref_monitoring_golden-signals) fra Googles SRE Book diskuterer de viktigste metrikkene å monitorere






